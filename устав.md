# У С Т А В

## НА СДРУЖЕНИЕ С НЕСТОПАНСКА ЦЕЛ В ОБЩЕСТВЕНА ПОЛЗА "ПЛЕВЕН ЛАБ"

Настоящият устав е приет на проведеното на     г. Учредително събрание състояло се в град Плевен, подписан от учредителите на сдружението съобразно приложен списък, който е неразделна част от устава.

### I. Общи положения

**Чл. 1.** (1) С настоящия устав се създава правна уредба на сдружение за осъществяване на дейност в обществена полза по смисъла на Закона за юридическите лица с нестопанска цел.

(2) Сдружението има статут на юридическо лице, отделно от членовете си, учредено съгласно разпоредбите на ЗЮЛНЦ, Устава и Решението на учредителното събрание.

(3) Сдружението отговаря за задълженията си със своето имущество.

(4) Сдружението е независима, неполитическа, несиндикална и нерелигиозна организация.

### II. Наименование

**Чл. 2.** (1)Наименованието на Сдружението е СДРУЖЕНИЕ С НЕСТОПАНСКА ЦЕЛ В ОБЩЕСТВЕНА ПОЛЗА "ПЛЕВЕН ЛАБ", наричано по-нататък за краткост „Сдружението“

(2) На латиница наименованието на сдружението се изписва по следния начин: Pleven Lab

### III. Седалище и адрес на управление

**Чл. 3.** (1) Седалището на дейността е гр. Плевен.

(2) Адреса на управление е ул. „  “ № , ет. , ап. .

### IV. Цели и средства за тяхното постигане

**Чл. 4.** Сдружението се учредява за постигането на следните цели:

(1) Създаване и развиване на креативна и уютна среда за споделяне на опит и знания между активните млади хора, катализираща положителни промени в обществото.

(2) Подпомагането на  личностната реализация на младите специалисти в областта на информационните технологии и други сходни и/или свързани направления и индустрии;

(3) Развитието и утвърждаването на  образованието, науката,  техниката и технологиите в сферата на информационните и сходните технологии;

(4) Защитата на правата на носителите на авторски и други права, действащи в областта на информационните и/или други сходни технологии;

(5) Създаване и развитие на общност от специалисти в областта на Информационните Технологии (ИТ), както и в други сходни или свързани направления и индустрии;

(6) Популяризиране на ИТ, както и на сходните им и свързани технологии, като средство за личностна реализация;

(7) Повишаване познанията на общността, както и стимулиране на свободния обмен на идеи и информация в областта на ИТ, както и на сходните им индустрии;

(8) Стимулиране на интереса към и усъвършенстване на компетентностите на младите хора (деца, ученици, студенти) в областта на ИТ и сходните им технологии.

**Чл. 5.** Средствата за постигане на целите на Сдружението са:

(1) Популяризиране идеите и целите на Сдружението в обществото чрез средствата на Интернет, традиционните медии, както и други съвременни средства;

(2) Привличане на членове, последователи, доброволци и сътрудници, съпричастни към целите на Сдружението, включително чрез предоставяне на среда за комуникация и развитие;

(3) Повишаване на познанията и информираността на общността, както и на обществото като цяло, по основните теми, касаещи както дейността така и постигането целите на Сдружението;

(4) Обособяване, изграждане и поддръжка на физически пространства, осигуряващи благоприятна среда за развитие и изявата на членовете на Сдружението;

(5) Организиране и провеждане на регионални, национални и международни събития (курсове, семинари, конференции, състезания и др.) свързани с дейността на Сдружението;

(6) Подготовка за и участие в регионални, национални и международни събития (курсове, семинари, конференции, състезания и др.) свързани с дейността на Сдружението;

(7) Привличане на партньори, спонсори и дарители към каузите на Сдружението които да подпомагат както материално така и нематериално дейността му и постигане на целите;

(8) Взаимодействие с организации както от нестопанския сектор така и с предприемачи и предприятия, с обществени организации и институции със сходни или съвместими цели;

(9) Работа и партньорство с образователни институции като школи, училища, университети, институти и др.

(10) Участие в и реализация на програми и политики, инициативи и проекти които са в унисон с целите на Сдружението и подпомагащи успешното им постигане.

### V. Вид на дейност на сдружението, съгласно чл. 2 от ЗЮЛНЦ

**Чл. 6.** На основание чл. 2 от Закона за юридическите лица с нестопанска цел, сдружението се самоопределя като организация за осъществяване на дейност в обществена полза.

### VI. Предмет на дейност

**Чл. 7.** Сдружението има за предмет на дейност:

(1) Създаване, поддръжка и популяризиране на пространства в Интернет под формата на уеб сайтове, онлайн групи, форуми и др., както и на специализирани софтуерни приложения и платформи свързани с и нужни за дейността на Сдружението;

(2) Създаване, управление, поддръжка и развитие на обособени физически пространства за целите на Сдружението;

(3) Организиране и провеждане на обучения и курсове за подготовка, квалификация и преквалификация в сферата на ИТ и сходните им технологии, както и издаване на съответните документи и сертификати;

(4) Организиране и провеждане на специализирани събития за споделяне на знания и опит насочени към младите хора (деца, ученици, студенти), както и развиване на дейности свързани с формалните и информалните форми на обучение с цел повишаване на тяхната компетентност и подпомагащи личностната им реализация.

(5) Организиране и провеждане на срещи, семинари, конференции и други събития свързани пряко или непряко с дейността на Сдружението;

(6) Организиране и провеждане на състезания и други подобни събития в областта на ИТ и сходните им технологии;

(7) Подпомагане с нематериални и човешки ресурси, както и с материални и финансови средства, на граждани, съпричастни към каузите и целите на Сдружението;

(8) Организиране и осъществяване на инициативи и кампании за набиране на средства за финансиране дейността на Сдружението;

(9) Подготовка и осъществяване на собствени проекти и инициативи с цел материално и нематериално подпомагане дейността на Сдружението, както и участие в подобни проекти и инициативи на партньорски организации;

### VII. Предмет на допълнителна стопанска дейност:

**Чл. 8.** Допълнителната стопанска дейност за осигуряване на финансов ресурс за развитие на Сдружението и постигане на неговите цели може да има следния предмет:

  1. Организиране на различни информационни форуми и форуми за обучение – срещи, симпозиуми, семинари, курсове, лекции, дискусии, конференции и др.;
  1. Издателска дейност;
  1. Подготовка и разпространение на аудиовизуални и други материали и програми;
  1. Консултантска дейност в областите, обхванати от целите на сдружението;
  1. Информационни услуги;
  1. Други дейности, свързани с предмета и целите на сдружението и позволени от закона.

### VIII. Органи на управление:

**Чл. 9.** (1) Органи на Сдружението са:

  1. Общо събрание;
  1. Управителен съвет;
  1. Председател на Управителния съвет.
    
(2) С решение на тези органи могат да бъдат създавани и други помощни органи с оглед извършването на определени действия. Обхватът на правомощията на тези органи се определя с решението за създаването им.

### IX. Правомощия на органите на управление

### Общо събрание

**Чл. 10.** Общото събрание е върховен орган, в който с право на глас участват всички членове на сдружението.

(2) Общото събрание:

  1. Приема, изменя и допълва устава на Сдружението.

  1. Приема други вътрешни актове.

  1. Избира и освобождава членовете на Управителния съвет.

  1. Взема решение за преобразуване и прекратяване на Сдружението.

  1. Приема бюджета на Клуба.

  1. Приема отчета за дейността на УС и на Сдружението.

  1. Разглежда жалби срещу Управителния съвет за прекратяване на членство.

  1. Отменя решения на Управителния съвет, когато противоречат на закона или на Устава на Сдружението.

  1. Взема решения за участие в други организации;

**Чл. 11.** (1) Общото събрание се провежда най-малко веднъж годишно (редовно Общо събрание).

(2) Общото събрание може да бъде свикано по всяко време от Управителния съвет или по искане на една трета от членовете на Клуба (извънредно Общо събрание).

(3) Общото събрание се свиква чрез покана, която се изпраща на всеки един член на Сдружението до електронен адрес, посочен в молбата за приемане на съответния член, или чрез друг метод за електронна комуникация, посочена в молбата за приемане на член. Във всички случаи, описани по-горе, поканата се поставя и на мястото за обявления в сградата, в която се намира управлението на Сдружението. В случай на необходимост поканата може да бъде поставена на място, различно от седалището, като за това следва да бъдат уведомени своевременно всички членове на Сдружението по електронна поща или чрез друго подходящо електронно средство.

(4) Поканата съдържа дневен ред на въпросите, предложени за обсъждане, датата, часа и мястото за провеждане на Общото събрание и по чия инициатива то се свиква. На основание чл. 29, ал. 3 от ЗЮЛНЦ, по въпроси, които не са включени в обявения в поканата дневен ред, не може да се вземат решения.

(5) Времето от връчване или публикуване на поканата за свиквана на Общо събрание до момента на откриването му не може да бъде по-малко от 15 (петнадесет) дни.

**Чл. 12.** Кворум за провеждане на Общо Събрание:

(1) Общото събрание е законно, ако присъстват повече от половината от всички членове. При липса на кворум се отлага с един час по-късно на същото място и при същия дневен ред, и се счита за редовно независимо от броя на присъстващите членове.

(2) Кворумът се установява от председателстващия събранието по списък, в който се отразяват имената на присъстващите членове и техните представители, подписва се от тях, заверява се от председателя на събранието и се прилага към протокола.

(3) При липса на кворум се прилагат съответните разпоредби от Закона за юридическите лица с нестопанска цел.

**Чл. 13.** При гласуване всеки член на Сдружението има право на един глас.

**Чл. 14.** Решенията на Общото събрание се вземат:

(1) с обикновено мнозинство (50% плюс 1 глас) от присъстващите;

с изключение на случаите при:

(2) вземане на решения за изменения и допълнения на Устава на Клуба при което те се приемат с квалифицирано мнозинство (2/3 плюс 1 глас) от присъстващите;

както и при:

(3) вземане решение за преобразуване и прекратяване на Дружеството при което то се приема с квалифицирано мнозинство (2/3 плюс 1 глас) от присъстващите.

**Чл. 15.** Общото събрание не може да взема решения, които не са включени в обявения дневен ред.

**Чл. 16.**(1) За всяко заседание на Общото събрание се води протокол, който се заверява от председателстващия събранието и лицето изготвило протокола, които отговарят за верността на съдържанието му.

(2) Протоколът с прикрепен към него списък на присъстващите и писмените материали по свикването и провеждането на Общото събрание се завеждат в нарочна книга.

(3) Всеки член, присъствал на Общото събрание има право да следи за точното отразяване на събранието и взетите на него решения в протокола.

**Чл. 17.** Всеки член на Клуба, Управителния съвет и прокурорът могат да сезират Съда по регистрацията на Сдружението да се произнесе относно законосъобразността на решенията на Общото събрание или съответствието му с този Устав. Това следва да стане в едномесечен срок от узнаването на решението, но не по-късно от една година от датата на приемането му.

### Управителен съвет

**Чл. 18.** (1) Управителен орган на сдружението е Управителния съвет.

(2) Броят на членовете на Управителният съвет е 3 души, избрани от Общото събрание.

(3) Управителния съвет се избира за срок от 5 години, като неговите членове могат да бъдат преизбирани неограничено.

**Чл. 19.** Управителният съвет има следните правомощия:

  1. Избира Председател от своя състав;
  1. Представлява сдружението и определя обема на представителната власт на отделните негови членове.
  1. Осигурява изпълнението на решенията на Общото събрание;
  1. Разпорежда се с имуществото на сдружението при спазване изискванията на устава;
  1. подготвя и внася в Общото събрание проект на бюджета;
  1. подготвя и внася в Общото събрание отчет за дейността на сдружението;
  1. определя реда и организира извършването на дейността на сдружението;
  1. определя адреса на сдружението;
  1. взема решения по всички въпроси, които по закон или съгласно устава не спадат в правата на друг орган;
  1. изпълнява задълженията, предвидени в устава.
  1. приема и изключва членове;.

**Чл. 20.** Управителният съвет взема решения с обикновено мнозинство – повече от половината от присъстващите, а решенията по осъществяване на ликвидация на Сдружението, разпорежда се с имуществото на сдружението, определяне реда и организиране на извършването на дейността на сдружението – с мнозинството на всички негови членове.

**Чл. 21.** (1) Управителният съвет заседава поне веднъж на три месеца.

(1) Заседанията на Управителния съвет се свикват и ръководят от Председателя.

(2) Управителния съвет може също да бъде свикан при искане на поне 1 от неговите членове.

**Чл. 22.** Кворум:
(1) Заседанията на Управителния съвет са законни, когато присъстват повече от половината негови членове.

(2) Присъстващо е и лице, с което има двустранна гласова, видео или друга връзка, гарантираща установяването на самоличността му и позволяваща участието му в обсъждането и вземането на решения.

**Чл. 23.** (1) Заседанията на Управителния съвет се свикват и ръководят от неговия председател.

(2) Извън хипотезата по ал. 1, Управителният съвет може да бъде свикан по искане на всеки негов член.

### Председател на Управителния съвет

**Чл. 24.** Председателят на Управителния съвет има следните правомощия:

  1. Свиква заседанията на Управителния съвет;
  1. Ръководи цялостната дейност и представлява сдружението пред трети лица;
  1. Координира текущата дейност и привежда в изпълнение решенията на органите на сдружението;
  1. Изготвя годишен баланс и отчет на сдружението и го внася за утвърждаване от Управителния съвет.

### X. Правилата относно начина на представляване на сдружението;

**Чл. 25.** Сдружението се представлява от:
  1. Управителния съвет;
  1. Председателят на Управителния съвет 
  1. Отделни негови членове, упълномощени от Управителния съвет, чрез изрично определяне на обема на представителната им власт.

### XI. Членство, права и задължения на членовете

**Чл. 26.** Членуването в Сдружението е свободно и доброволно, без ограничения по отношение на националност, етническа принадлежност, политически убеждения, раса и пол.

**Чл. 27.** Членуване:

(1) Учредителите на Сдружението, изброени в заключителните разпоредби на този устав, са негови членове по право.

(2) Членове на сдружението могат да бъдат всички български и чуждестранни юридически и дееспособни физически лица, имащи отношение към целите, които сдружението си поставя и дейностите, включени в предмета му на дейност.

(3) Членовете на сдружението могат да бъдат:

  1. Редовни членове – учредителите и други физически лица, които са получили препоръка за приемане като член на сдружението от поне двама редовни члена;
  1. Асоциирани членове – физически лица, които не са получили препоръки по предходната точка.

**Чл. 28.**  Приемане на нови членове:
(1) Приемането на нови членове се извършва с решение на Управителния съвет, въз основа на подадената от кандидата писмена молба.

**Чл. 29.** Прекратяване на членството

(1) Членство се прекратява:

  1. С едностранно волеизявление от члена до Управителния съвет на Сдружението;  
  1. При смърт или поставяне под пълно запрещение за физическо лице; 
  1. С прекратяването на юридическото лице, член на сдружението;
  1. С изключване;
  1. С прекратяването на сдружението;
  1. При отпадане;

(2) Всеки член може да бъде изключен от сдружението с решение на Управителния съвет при неспазване Устава на Сдружението или извършване на действия в негова вреда, при неспазване Правилника за вътрешния ред, при неспазване решенията на върховния и управителен орган, както и на други вътрешни актове с обвързващо действие.

(3) Преди да пристъпи към гласуване, Управителния съвет задължително изслушва лицето, чието изключване се иска.

(4) При прекратяване на членството имуществените отношения се уреждат с решение на Управителния съвет. То може да бъде обжалвано пред Общото събрание.

(4) За отпаднал се счита всеки член на Сдружението, който не е внесъл и е просрочил с повече от 1 (един) месец крайния срок за внасяне на членския си внос.

**Чл. 30.** (1) Всички членове на сдружението имат равни права и задължения. Всеки член на сдружението има право на един глас.

(2) Правото на глас се упражнява лично или чрез изрично упълномощен представител.

(3) Юридическите лица - членове на сдружението, участват в гласуването чрез своите законни представители или чрез изрично упълномощено лице.

**Чл. 31.** Членството възниква, респективно се счита за прекратено от момента на вписване на съответното лице, респективно на заличаването му в регистър, воден от Управителния съвет на Клуба.

**Чл. 32.** Членството, както членските права и задължения не се прехвърлят и не преминават върху други лица при никакви обстоятелства.

**Чл. 33.** Права и задължения.

(1) Всеки член на Сдружението има право:

  1. Да участва в работата на Общото събрание;  
  1. Да избира и да бъде избиран в ръководните органи;  
  1. Да участва и гласува в допитвания, провеждани от органите за управление на Сдружението; 
  1. Да участва активно в дейността на сдружението;
  1. Да получава информация за дейността на Сдружението и за състоянието на неговата отчетност;  
  1. Да следи работа на Сдружението и на неговите органи за управление;  
  1. Да получи свободен достъп до общата собственост и помещенията на Сдружението, спазвайки Правилника за вътрешния ред;  
  1. Да присъства на събития, организирани от Клуба;  
  1. Да получава съдействие от Клуба и неговите членове при осъществяване на дейности свързани с постигане на целите на Клуба.

(2) Всеки член на Сдружението е длъжен:

  1. Да спазва разпоредбите на Устава на Сдружението, решенията на Общото събрание и Управителния съвет и всички вътрешни актове с обвързващо действие.;  
  1. Да спазва Правилника за вътрешния ред;  
  1. Да опазва имуществото на Сдружението.
  1. Да съдействат за постигане на целите, формулирани в чл. 2 от устава;
  1. Да защитават престижа на сдружението;
  1. Да направят определените с този устав имуществени вноски.


### XII. Срок

**Чл. 34.** Сдружението е учредено за неопределено време (без срок).

### XIII. Имущество, финанси и финансиране

**Чл. 35.** Имущество и финанси на Сдружението:

(1) Имуществото на Сдружението се формира от имуществените вноски на членовете, от право на собственост и други вещни права върху основни и оборотни средства, движими вещи, вземания и други активи.

(2) Членовете на сдружението не отговарят лично за изпълнението на поетите от него задължения.

(3) Със средствата по ал. 1 могат да се придобиват движими и недвижими имущества, както и да се правят разходи с оглед постигане на целите на сдружението.

**Чл. 36.** Финансиране на Сдружението:

(1) За осъществяване на дейността си и за постигане на целите си Сдружението набира средства чрез:

  1. Дарения или спонсорства, както и други подобни форми на материално и финансово подпомагане;

  1. Получаване на средства от субсидии, по програми или от фондове подпомагащи дейности свързани или сходни с тези на Клуба;

  1. Приходи от развиване на стопанска дейност;

  1. Доброволен труд.

(2) ***Покриване на загуби***: При наличие на загуби според годишния счетоводен баланс Общото събрание може да вземе решение за тяхното покриване чрез допълнителни вноски от членовете на сдружението; решението се взема с мнозинство гласа от всички членове на сдружението.

### XIV. Годишно приключване

(1) ***Документи по годишното приключване***

**Чл. 37.** Ежегодно до края на месец февруари Управителният съвет съставя за изтеклата календарна година годишен финансов отчет и доклад за дейността и ги преставя на независими одитори в предвидените от закона случаи.

(2) ***Съдържание на отчетната дейност***

**Чл. 38.** В отчета на дейността се описва протичането на дейността и състоянието на сдружението и се разяснява годишният финансов отчет.

(3) ***Проверка на годишното приключване***

**Чл. 39.** При годишното приключване се проверява годишният счетоводен отчет от един или няколко експерт-счетоводители въз основа на счетоводството и отчета на дейността. Без проверката годишния отчет не може да се приеме. Проверката има за цел да установи дали са спазени изискванията на Закона за счетоводството и Устава за годишното приключване.

(4) ***Назначаване на експерт-счетоводител***

**Чл. 40.** Експерт-счетоводителите се определят от Общото събрание.

(5) ***Приемане на годишното приключване***

**Чл. 41.** След постъпване на доклада на експерт-счетоводителя, Управителния съвет приема годишния счетоводен отчет, отчета за дейността и доклада на експерт-счетоводителя и приема решение за свикване на редовно Общо събрание.

(6) ***Задължителна отчетна информация***

**Чл. 42.** Съгласно разпоредбите на Закона за счетоводството, сдружението ще изготвя отчетна информация при спазване принципите за откритост, достоверност и своевременност.

(7) ***Дивиденти***

**Чл. 43.** Сдружението не разпределя печалба.

### XV. Прекратяване и ликвидация

**Чл. 44.** (1) Сдружението може да бъде прекратено в следните случаи:

- при невъзможност за постигане на определените с устава цели;
- с решение на Общото събрание - по взаимно съгласие на всички членове.

(2) Въз основа на решението за прекратяване, Управителният съвет взема решение за обявяване на сдружението в ликвидация.

(3) С решението си Управителният съвет определя начина на извършването на ликвидацията, нейният срок, начина на разпределяне на останалото след удовлетворяването на кредиторите имущество и назначава ликвидатори.

**Чл. 45.** По отношение на реда за извършване на ликвидацията и правомощията на ликвидатора се  прилагат разпоредбите на Търговския закон.

**Чл. 46.** (1) След като приключи с разпределянето на имуществото, ликвидаторът е длъжен да поиска заличаване на вписването на сдружението от регистъра на юридическите лица с нестопанска цел.

(2) Ликвидацията влиза в сила от деня на вписване на решението за нея в съдебния регистър.

### XVII. Заключителни разпоредби

**Чл. 47.** Този устав може да бъда изменян и допълван по реда, предвиден в Закона за юридическите лица с нестопанска цел.

**Чл. 48.** Цялата изходяща документация на сдружението трябва да съдържа обозначение на следните данни: наименование на сдружението; седалище; адрес; (съд, извършил регистрацията; номер и дата на фирменото дело; номер на съдебното) решение за регистрация и БУЛСТАТ.

**Чл. 49.** По отношение на неразрешените с устава въпроси се прилагат разпоредбите на действащото  българско законодателство.

Настоящият устав е приет единодушно на събрание на учредителите, проведено на     г. и изменен и допълнен на общо събрание на     г.
